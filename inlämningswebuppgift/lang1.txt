Detta är en svensk text.
Med både små och stora bokstäver.
hej på er

Precis som de flesta döva och hörselskadade växte Hanna Sejlitz upp med hörande föräldrar. Hennes hörsel var mycket begränsad, och hon fick därför hörselapparat redan som liten.

Däremot erbjöds hon inte svenskt teckenspråk. Det dåtida samhället fokuserade på talspråk, efter att teckenspråk under lång tid ifrågasatts och skambelagts. Målet var att eleverna skulle bli så hörande som möjlig. Eftersom Hanna hade vissa hörselrester kategoriserades hon inte som döv, utan hörselskadad.

Visserligen försökte Hannas föräldrar att någon gång använda teckenspråk, efter att mamman gått enstaka kurser via landstinget. Hemma fanns också ett spel för att lära tecken. Ändå uppfattade aldrig Hanna att språket var för henne:

LÄS ÄVEN

Leva med två språk – en kamp i familjen
KAMPEN FÖR SPRÅKET  23 sep, 2017
– Mina föräldrar menar att jag inte visade intresse för teckenspråk. Men hur skulle jag ha kunnat göra det? Ingen i omgivningen var ju teckenspråkig.

I förskola och skola gick Hanna med hörande, och faktum var att hon inte funderade särskilt mycket över sin hörsel. Genom hörapparat och avläsning på läppar kunde hon hänga med hjälpligt i enskilda samtal som fördes i tysta miljöer.

Så, i skiftet mellan låg- och mellanstadiet, kom den första stora krisen:

SvD:s NYHETSBREV – dagens viktigaste nyheter direkt i mejlkorgen
  
 Jag godkänner härmed SvD:s användarvillkor samt SvD:s personuppgiftspolicy.
Anmäl dig här
kundservice.svd.se
– I den åldern börjar man umgås på ett annat sätt; man sitter och pratar i stället för att leka och springa runt. Jag kände ett stort utanförskap, och började fundera över varför jag inte var som alla andra.

Till högstadiet bytte Hanna skola för att få gå med andra hörselskadade. Där fanns klasskompisar som använde svenskt teckenspråk, men det var först när Hanna i övre tonåren erbjöds att spela med dövbasketlandslaget som hon kände motivation att börja teckna.

– Det var inte utifrån en medveten tanke att jag behövde det, utan för att jag ville hänga med och bli en del av gänget.

Lusten att lära drev på språkutvecklingen. På väg till skola och träning med tunnelbana satt Hanna och övade på att bokstavera reklamaffischernas budskap. Äntligen hade hon hittat sitt språk och sitt sammanhang:

– Genom teckenspråk fick jag ett socialt nätverk, bekräftelse och därigenom också en bra självbild. Först i en teckenspråkig miljö kunde jag vara mig själv, växa och blomma ut. I en talspråkig miljö går så mycket av min energi åt till att försöka uppfatta vad som sägs.

Först i en teckenspråkig miljö kunde jag vara mig själv, växa och blomma ut.
I takt med att Hanna började gå över till den teckenspråkiga världen, väcktes också en fråga: Varför hade hon inte fått detta redan som barn?

– Teckenspråk, dövgemenskapen och vetskapen om att det finns fler som en själv ger inre motståndskraft när det är svårt. Det är viktigt för personer som bryter mot normen.

De barn som växer upp med döva föräldrar har ofta teckenspråk från födseln, vilket möjliggör ett djupare umgänge med familjen, menar Hanna. Själv upplever hon ofta ett utanförskap, inte minst vid släktträffar då det är svårt att hänga med i samtalet.

– Det blir som en vägg mellan mig och dem som borde stå mig närmast, och det gör ont. Dessutom finns alltid tankarna på varför de flesta i familjen och släkten inte har lärt sig svenskt teckenspråk. Varför är det alltid jag som ska anpassa mig?

Dessutom finns alltid tankarna på varför de flesta i familjen och släkten inte har lärt sig svenskt teckenspråk. Varför är det alltid jag som ska anpassa mig?
För fyra år sedan blev den frågan akut. Hanna hade redan tidigare förlorat hörselresterna på det ena örat, och nu – vid 40 års ålder – skedde samma sak på det andra; hörapparaten blev verkningslös. Det ledde till beslutet att operera in ett så kallat cochleaimplantat (CI).

– En outhärdlig tinnitus tog över när inga ljud kom in, så en anledning till operationen var att slippa oljudet. Men att så få i min släkt kan svenskt teckenspråk spelade också in. CI blev en möjlighet att behålla kommunikationen med dem.

LÄS ÄVEN


”Självklart ska våra barn lära sig sydsamiska!”
KAMPEN FÖR SPRÅKET  23 sep, 2017
Att Hanna kunde operera in CI som vuxen berodde på att hennes hjärna sedan tidigare var tränad i att tolka hörselsignaler. För vuxna som aldrig hört är CI verkningslöst och därför görs operationen på barn så tidigt som möjligt – helst före ett års ålder.

CI ger rent tekniskt en möjlighet för många döva att i viss mån höra, och för Hanna kom en del av hörseln tillbaka. Ändå använder hon i dag i huvudsak svenskt teckenspråk, förutom med släkten och i vardagliga möten då det inte finns tolk. Hannas barn talar språket flytande, liksom de flesta av hennes vänner. Hennes mamma tecknar litegrand.

– När jag går på kaféer, där det är mycket ljud, eller går ut och festar är det väldigt skönt med teckenspråk – det skulle nog också hörande tycka.

När jag går på kaféer, där det är mycket ljud, eller går ut och festar är det väldigt skönt med teckenspråk – det skulle nog också hörande tycka.
Ur ett större perspektiv har denna nya tekniska möjlighet lett till att synen på teckenspråk på nytt har hamnat i fokus.

– Plötsligt måste vi återigen förklara varför teckenspråk behövs, säger Hanna. Det hopp som CI väcker hos många om talutveckling ger felaktiga föreställningar om att teckenspråk är irrelevant. Utifrån min egen erfarenhet vet jag att CI inte alltid räcker till.

